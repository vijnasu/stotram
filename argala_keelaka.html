<html><head><meta charset="utf-8"/><link rel="stylesheet" type="text/css" href="https://cdn.jsdelivr.net/gh/virtualvinodh/aksharamukha/aksharamukha-front/src/statics/fonts.css"></head><body><span class="printhide"><small>Proper display of the text below may depend on webfonts, which in turn require being connected to the internet</small><br/> </span> <br/>
<p>॥ अथार्गलास्तोत्रम् ॥</p>

<p>ॐ अस्य श्रीअर्गलास्तोत्रमन्त्रस्य विष्णुर्ऋषिः,अनुष्टुप् छन्दः, श्रीमहालक्ष्मीर्देवता, श्रीजगदम्बा प्रीतये (सप्तशतीपाठाङ्गत्वेन) जपे विनियोगः॥</p>

<p>॥ ध्यानम् ॥ प्रकाश मध्य स्थित चित्स्वरूपां वराभयॆ संदधतीं त्रिनॆत्राम् । सिंदूर वर्णामतिकॊमलांगीं मायामयीं तत्त्वमयीं नमामि ॥</p>

<p>॥ ॐ नमश्‍चण्डिकायै ॥</p>

<p>मार्कण्डेय उवाच</p>

<p>ॐ जयन्ती मङ्गला काली भद्रकाली कपालिनी।</p>

<p>दुर्गा क्षमा शिवा धात्री स्वाहा स्वधा नमोऽस्तु ते॥1॥</p>

<p>मधुकैटभ विद्रावि विधातृ वरदे नमः।</p>

<p>रुपं देहि जयं देहि यशो देहि द्विषो जहि॥2॥</p>

<p>महिषासुर सॆनान्तॆ महिषासुर मर्दिनि ।</p>

<p>रुपं देहि जयं देहि यशो देहि द्विषो जहि॥3॥</p>

<p>वन्दिताङ्‌घ्रियुगे देवि सर्वसौभाग्य दायिनि।</p>

<p>रुपं देहि जयं देहि यशो देहि द्विषो जहि॥4॥</p>

<p>चण्डिके सततं युद्धॆ जयं दास्यसि भक्तितः।</p>

<p>रुपं देहि जयं देहि यशो देहि द्विषो जहि॥5॥</p>

<p>अनन्तरुपचरिते सर्वशत्रुविनाशिनि।</p>

<p>रुपं देहि जयं देहि यशो देहि द्विषो जहि॥6॥</p>

<p>सुधूम्रलॊचन वधॆ चण्डमुण्ड विनाशिनि ।</p>

<p>रुपं देहि जयं देहि यशो देहि द्विषो जहि॥7॥   रक्तबीज वधे देवि महाकालि नमॊऽस्तुतॆ।</p>

<p>रुपं देहि जयं देहि यशो देहि द्विषो जहि॥8॥</p>

<p>निशुम्भ हन्त्रि दॆवॆशि शुम्भासुर विमर्दिनि।</p>

<p>रुपं देहि जयं देहि यशो देहि द्विषो जहि॥9॥</p>

<p>नतेभ्यः सर्वदा भक्त्या चण्डिके दुरितापहे।</p>

<p>रुपं देहि जयं देहि यशो देहि द्विषो जहि॥10॥</p>

<p>स्तुवद्‌भ्यो भक्तिपूर्वं त्वां चण्डिके व्याधिनाशिनि।</p>

<p>रुपं देहि जयं देहि यशो देहि द्विषो जहि१॥11॥</p>

<p>चण्डिकॆ सततं यॆ त्वामर्चयन्तीह भक्तितः ।</p>

<p>रुपं देहि जयं देहि यशो देहि द्विषो जहि॥12॥</p>

<p>देहि सौभाग्यमारोग्यं देहि दॆवि परमं सुखम्।</p>

<p>रुपं देहि जयं देहि यशो देहि द्विषो जहि॥13॥</p>

<p>विधेहि द्विषतां नाशं विधेहि बलमुच्चकैः।</p>

<p>रुपं देहि जयं देहि यशो देहि द्विषो जहि॥14॥</p>

<p>विधेहि देवि कल्याणं विधेहि परमां श्रियम्।</p>

<p>रुपं देहि जयं देहि यशो देहि द्विषो जहि॥15॥</p>

<p>विध्यावन्तं यशस्वन्तं लक्ष्मीवन्तं जनं कुरु।</p>

<p>रुपं देहि जयं देहि यशो देहि द्विषो जहि॥16॥</p>

<p>प्रचण्डदैत्यदर्पघ्ने चण्डिके प्रणताय मे।</p>

<p>रुपं देहि जयं देहि यशो देहि द्विषो जहि॥17॥</p>

<p>चतुर्भुजे चतुर्वक्त्रसंस्तुते परमेश्‍वरि।</p>

<p>रुपं देहि जयं देहि यशो देहि द्विषो जहि॥18॥</p>

<p>कृष्णेन संस्तुते देवि शश्‍वद्भक्त्या त्वमम्बिके।</p>

<p>रुपं देहि जयं देहि यशो देहि द्विषो जहि॥19॥</p>

<p>हिमाचलसुतानाथ संस्तुते परमेश्‍वरि।</p>

<p>रुपं देहि जयं देहि यशो देहि द्विषो जहि॥20॥</p>

<p>सुरासुर शिरोरत्न निघृष्ट चरणेऽम्बिके।</p>

<p>रुपं देहि जयं देहि यशो देहि द्विषो जहि॥21॥</p>

<p>इन्द्राणीपति सद्भाव पूजिते परमेश्‍वरि।</p>

<p>रुपं देहि जयं देहि यशो देहि द्विषो जहि॥22॥</p>

<p>देवि प्रचण्ड दोर्दण्ड दैत्यदर्प विनाशिनि।</p>

<p>रुपं देहि जयं देहि यशो देहि द्विषो जहि॥23॥</p>

<p>देवि भक्तजनोद्दाम दत्तानन्दोदयेऽम्बिके।</p>

<p>रुपं देहि जयं देहि यशो देहि द्विषो जहि॥24॥</p>

<p>पुत्रान् दॆहि धनं दॆहि सर्वकामांश्च दॆहि मॆ ।</p>

<p>रुपं देहि जयं देहि यशो देहि द्विषो जहि॥25॥</p>

<p>पत्नीं मनोरमां देहि मनोवृत्तानुसारिणीम्।</p>

<p>तारिणीं दुर्गसंसारसागरस्य कुलोद्भवाम्॥26॥</p>

<p>इदं स्तोत्रं पठित्वा तु महास्तोत्रं पठेन्नरः।</p>

<p>स तु सप्तशतीसंख्यापलमाप्नोति सम्पदाम्॥27॥</p>

<p>॥ इति देव्या अर्गलास्तोत्रं सम्पूर्णम् ॥</p>

<p>॥ अथ कीलक स्तॊत्रम् ॥</p>

<p>॥ ध्यानम् ॥</p>

<p>शॊणप्रभं सॊमकलावतम्सं पाणिस्फुरत् पंचशरॆक्षुचापम् ।</p>

<p>प्राणप्रियं नौमि पिनाकपाणॆः कॊणत्रयस्थं कुलदैवतं मॆ ॥</p>

<p>॥ ऒं नमश्चण्डिकायै ॥</p>

<p>विशुद्ध ज्ञान देहाय त्रिवेदी दिव्य चक्षुषे ।</p>

<p>श्रेयः प्राप्ति निमित्ताय नमः सोमार्ध धारिणे ॥1॥</p>

<p>सर्वमेतद्विना यस्तु मन्त्राणामपि कीलकम् ।</p>

<p>सोऽपि क्षेममवाप्नोति सततं जाप्यतत्परः ॥2॥</p>

<p>सिद्ध्यन्त्युच्चाटनादीनि कर्माणि सकलान्यपि ।</p>

<p>अनॆन स्तुवतॊ देवीं स्तोत्रमन्त्रॆण नित्यशः ॥3॥</p>

<p>न मन्त्रो नौषधं तस्य न किञ्चिदपि विद्यते ।</p>

<p>विना जप्येन सिद्धयेत सर्वमुच्चाटनादिकम् ॥4॥</p>

<p>समग्राण्यपि सिद्ध्यन्ति लोकशङ्कामिमां हरः ।</p>

<p>कृत्वा निमन्त्रयामास सर्वमेवमिदं शुभम् ॥5॥</p>

<p>स्तोत्रं वै चण्डिकायास्तु यच्च गुह्यं चकार सः ।</p>

<p>समाप्तिर्न च पुण्यस्य तां यथावन्नियन्त्रणाम् ॥6॥</p>

<p>सोऽपि क्षेममवाप्नोति सर्वमेव न संशयः ।</p>

<p>अष्टम्यां च चतुर्दश्यां नवम्यां वा समाहितः ॥7॥</p>

<p>ददाति प्रतिगृह्णाति नान्यथैषा प्रसीदति ।</p>

<p>इत्थंरूपेण कीलेन महादेवेन कीलितम् ॥8॥</p>

<p>यो निष्कीलां विधायैनां नित्यं जपति सुस्फुटम् ।</p>

<p>स सिद्धः स गणः सोऽपि गन्धर्वो जायते वनॆ ॥9॥</p>

<p>नैवापदामवाप्नॊति भयं क्वापि हि जायते ।</p>

<p>नापमृत्युभयं तस्य मृतॊ मोक्षमवाप्नुयात् ॥10॥</p>

<p>ज्ञात्वा प्रारभ्य कुर्वीत ह्यकुर्वाणो विनश्यति ।</p>

<p>ततो ज्ञात्वैव सम्पन्नमिदं प्रारभ्यते बुधैः ॥11॥</p>

<p>सौभाग्यादि च यत्किञ्चिद् दृश्यते ललनाजने ।</p>

<p>तत्सर्वं तत्प्रसादेन तेन जप्यमिदं शुभम् ॥12॥</p>

<p>शनैस्तु जप्यमानेऽस्मिन् स्तोत्रे सम्पत्तिरुच्चकैः ।</p>

<p>भवत्येव समग्रापि ततः प्रारभ्यमेव तत् ॥13॥</p>

<p>ऐश्वर्यं यत्प्रसादेन सौभाग्यारोग्य सम्पदः ।</p>

<p>शत्रुहानिः परो मोक्षः स्तूयते सा न किं जनैः ॥14॥</p>

<p>॥ इति दॆव्या कीलकस्तॊत्रं संपूर्णम् ॥</p>
