॥ अथार्गलास्तोत्रम् ॥

ॐ अस्य श्रीअर्गलास्तोत्रमन्त्रस्य विष्णुर्ऋषिः,अनुष्टुप् छन्दः, श्रीमहालक्ष्मीर्देवता, श्रीजगदम्बा प्रीतये (सप्तशतीपाठाङ्गत्वेन) जपे विनियोगः॥

॥ ध्यानम् ॥
प्रकाश मध्य स्थित चित्स्वरूपां वराभयॆ संदधतीं त्रिनॆत्राम् ।
सिंदूर वर्णामतिकॊमलांगीं मायामयीं तत्त्वमयीं नमामि ॥

॥ ॐ नमश्‍चण्डिकायै ॥

मार्कण्डेय उवाच

ॐ जयन्ती मङ्गला काली भद्रकाली कपालिनी।

दुर्गा क्षमा शिवा धात्री स्वाहा स्वधा नमोऽस्तु ते॥1॥

मधुकैटभ विद्रावि विधातृ वरदे नमः।

रुपं देहि जयं देहि यशो देहि द्विषो जहि॥2॥

महिषासुर सॆनान्तॆ महिषासुर मर्दिनि ।

रुपं देहि जयं देहि यशो देहि द्विषो जहि॥3॥

वन्दिताङ्‌घ्रियुगे देवि सर्वसौभाग्य दायिनि।

रुपं देहि जयं देहि यशो देहि द्विषो जहि॥4॥

चण्डिके सततं युद्धॆ जयं दास्यसि भक्तितः।

रुपं देहि जयं देहि यशो देहि द्विषो जहि॥5॥

अनन्तरुपचरिते सर्वशत्रुविनाशिनि।

रुपं देहि जयं देहि यशो देहि द्विषो जहि॥6॥

सुधूम्रलॊचन वधॆ चण्डमुण्ड विनाशिनि ।

रुपं देहि जयं देहि यशो देहि द्विषो जहि॥7॥
 
रक्तबीज वधे देवि महाकालि नमॊऽस्तुतॆ।

रुपं देहि जयं देहि यशो देहि द्विषो जहि॥8॥

निशुम्भ हन्त्रि दॆवॆशि शुम्भासुर विमर्दिनि।

रुपं देहि जयं देहि यशो देहि द्विषो जहि॥9॥

नतेभ्यः सर्वदा भक्त्या चण्डिके दुरितापहे।

रुपं देहि जयं देहि यशो देहि द्विषो जहि॥10॥

स्तुवद्‌भ्यो भक्तिपूर्वं त्वां चण्डिके व्याधिनाशिनि।

रुपं देहि जयं देहि यशो देहि द्विषो जहि१॥11॥

चण्डिकॆ सततं यॆ त्वामर्चयन्तीह भक्तितः ।

रुपं देहि जयं देहि यशो देहि द्विषो जहि॥12॥

देहि सौभाग्यमारोग्यं देहि दॆवि परमं सुखम्।

रुपं देहि जयं देहि यशो देहि द्विषो जहि॥13॥

विधेहि द्विषतां नाशं विधेहि बलमुच्चकैः।

रुपं देहि जयं देहि यशो देहि द्विषो जहि॥14॥

विधेहि देवि कल्याणं विधेहि परमां श्रियम्।

रुपं देहि जयं देहि यशो देहि द्विषो जहि॥15॥

विध्यावन्तं यशस्वन्तं लक्ष्मीवन्तं जनं कुरु।

रुपं देहि जयं देहि यशो देहि द्विषो जहि॥16॥

प्रचण्डदैत्यदर्पघ्ने चण्डिके प्रणताय मे।

रुपं देहि जयं देहि यशो देहि द्विषो जहि॥17॥

चतुर्भुजे चतुर्वक्त्रसंस्तुते परमेश्‍वरि।

रुपं देहि जयं देहि यशो देहि द्विषो जहि॥18॥

कृष्णेन संस्तुते देवि शश्‍वद्भक्त्या त्वमम्बिके।

रुपं देहि जयं देहि यशो देहि द्विषो जहि॥19॥

हिमाचलसुतानाथ संस्तुते परमेश्‍वरि।

रुपं देहि जयं देहि यशो देहि द्विषो जहि॥20॥

सुरासुर शिरोरत्न निघृष्ट चरणेऽम्बिके।

रुपं देहि जयं देहि यशो देहि द्विषो जहि॥21॥

इन्द्राणीपति सद्भाव पूजिते परमेश्‍वरि।

रुपं देहि जयं देहि यशो देहि द्विषो जहि॥22॥

देवि प्रचण्ड दोर्दण्ड दैत्यदर्प विनाशिनि।

रुपं देहि जयं देहि यशो देहि द्विषो जहि॥23॥

देवि भक्तजनोद्दाम दत्तानन्दोदयेऽम्बिके।

रुपं देहि जयं देहि यशो देहि द्विषो जहि॥24॥

पुत्रान् दॆहि धनं दॆहि सर्वकामांश्च दॆहि मॆ ।

रुपं देहि जयं देहि यशो देहि द्विषो जहि॥25॥

पत्नीं मनोरमां देहि मनोवृत्तानुसारिणीम्।

तारिणीं दुर्गसंसारसागरस्य कुलोद्भवाम्॥26॥

इदं स्तोत्रं पठित्वा तु महास्तोत्रं पठेन्नरः।

स तु सप्तशतीसंख्यापलमाप्नोति सम्पदाम्॥27॥

॥ इति देव्या अर्गलास्तोत्रं सम्पूर्णम् ॥

॥ अथ कीलक स्तॊत्रम् ॥

॥ ध्यानम् ॥

शॊणप्रभं सॊमकलावतम्सं पाणिस्फुरत् पंचशरॆक्षुचापम् ।

प्राणप्रियं नौमि पिनाकपाणॆः कॊणत्रयस्थं कुलदैवतं मॆ ॥

॥ ऒं नमश्चण्डिकायै ॥

विशुद्ध ज्ञान देहाय त्रिवेदी दिव्य चक्षुषे ।

श्रेयः प्राप्ति निमित्ताय नमः सोमार्ध धारिणे ॥1॥

सर्वमेतद्विना यस्तु मन्त्राणामपि कीलकम् ।

सोऽपि क्षेममवाप्नोति सततं जाप्यतत्परः ॥2॥

सिद्ध्यन्त्युच्चाटनादीनि कर्माणि सकलान्यपि ।

अनॆन स्तुवतॊ देवीं स्तोत्रमन्त्रॆण नित्यशः ॥3॥

न मन्त्रो नौषधं तस्य न किञ्चिदपि विद्यते ।

विना जप्येन सिद्धयेत सर्वमुच्चाटनादिकम् ॥4॥

समग्राण्यपि सिद्ध्यन्ति लोकशङ्कामिमां हरः ।

कृत्वा निमन्त्रयामास सर्वमेवमिदं शुभम् ॥5॥

स्तोत्रं वै चण्डिकायास्तु यच्च गुह्यं चकार सः ।

समाप्तिर्न च पुण्यस्य तां यथावन्नियन्त्रणाम् ॥6॥

सोऽपि क्षेममवाप्नोति सर्वमेव न संशयः ।

अष्टम्यां च चतुर्दश्यां नवम्यां वा समाहितः ॥7॥

ददाति प्रतिगृह्णाति नान्यथैषा प्रसीदति ।

इत्थंरूपेण कीलेन महादेवेन कीलितम् ॥8॥

यो निष्कीलां विधायैनां नित्यं जपति सुस्फुटम् ।

स सिद्धः स गणः सोऽपि गन्धर्वो जायते वनॆ ॥9॥

नैवापदामवाप्नॊति भयं क्वापि हि जायते ।

नापमृत्युभयं तस्य मृतॊ मोक्षमवाप्नुयात् ॥10॥

ज्ञात्वा प्रारभ्य कुर्वीत ह्यकुर्वाणो विनश्यति ।

ततो ज्ञात्वैव सम्पन्नमिदं प्रारभ्यते बुधैः ॥11॥

सौभाग्यादि च यत्किञ्चिद् दृश्यते ललनाजने ।

तत्सर्वं तत्प्रसादेन तेन जप्यमिदं शुभम् ॥12॥

शनैस्तु जप्यमानेऽस्मिन् स्तोत्रे सम्पत्तिरुच्चकैः ।

भवत्येव समग्रापि ततः प्रारभ्यमेव तत् ॥13॥

ऐश्वर्यं यत्प्रसादेन सौभाग्यारोग्य सम्पदः ।

शत्रुहानिः परो मोक्षः स्तूयते सा न किं जनैः ॥14॥

॥ इति दॆव्या कीलकस्तॊत्रं संपूर्णम् ॥
